+++
title = "Poetry Slam: Was isch Summer für mi?"
date = "2023-05-25"
draft = false
pinned = false
+++


Summer isch für mi d Jahreszyt woni mi am meiste druf fröie

d Jahreszyt wo für mi am spezieuste u schönste isch, aber ab wenn fing i «iz isch Summer»?

Ab wenn fat für mi dr Summer ah?

Nachdem i i mim Kopf über d Büecher bi u mrs überleit ha hani ds ufgschribe:

 

Sie sägä «Es isch Summer sobauds Juni isch»

Aber für mi isch Summer scho bevor Juni.

Für mi isch summer wemi am Morge d Sunnestrahle und ds Singe vode Vögeli weckt

und i am abee weni wott ischlafe hoffe dass jedi mugge verreckt.

Weni keni Jagge meh muess mitschleppe, nur höchstens ä pulli muess alegge.

Wes am abee so richtig lang häu u warm isch

We d Böim und d blueme blühe, so dass d wäut farbig lüchtet

D Sunne u dr Himmu äs Naturspiu spile, so das dr himmu iz rot, gäub, rosa u blau isch

We am abee irgendwo zwüsche Fäuder u Hüser ufem Bänkli hocksch

U weisch du mit dine Fründe dr Summer rocksch

Und jedi chueh uf dr weid vode flöige flüchtet

We nid muesch chaut ha we am abee mit fründe im Garte bisch

Und ke ansgt ha we weisch das morn wieder mänti isch

Wed kollegin chli zlut mitsingt, so dassd nur angst muesch ha dasd Nachbarin dr polizischt mitbringt.

We Am Morge wieder vode Sunnestrahle gweckt wirsch und im Verglych zum winter so gärn ufsteisch

Denn weisch

Dr summer isch da.